---
title: ixodron 2024 - CTF
date: 2024-09-03 08:00:00
categories:
  - CTFs
  - ixodron 2024
  - 3. CTF
tags:
  - CTFs
  - ixodron 2024
  - CTF
toc: True
---

---

> **Ce este un CTF, de ce îl folosim, cum veți juca și ce veți învăța.**

---

<!-- more -->

<br>

## Ce este un CTF?

CTF (Capture The Flag) este o competiție de securitate cibernetică, care testează abilități din diverse domenii ale informaticii și protecției datelor. Participanții își utilizează cunoștințele tehnice pentru a rezolva o serie de provocări, având ca scop final “capturarea” unor flag-uri (indicatoare virtuale).


- **Format**: CTF-urile sunt competiții asemănătoare unui joc de tip puzzle, unde participanții trebuie să rezolve provocări specifice pentru a obține puncte și a avansa.
- **Categorii**: Provocările acoperă domenii diverse, cum ar fi `criptografia`, `exploatarea web`, `networking`, `steganografia`, `ingineria inversă`, `programarea`, `OSINT`, `Linux`, `Windows`, `exploatarea binară`, și altele.
- **Durată**: Competițiile variază ca durată, de la câteva ore la câteva zile.
- **Punctaj**: Exercițiile sunt de obicei punctate dinamic, ceea ce înseamnă că punctajul pentru fiecare exercițiu poate varia în funcție de dificultate și de numărul de echipe care îl rezolvă.


<br>

## Descrierea CTF-ului ixodron 2024 ixo - CTF

CTF-ul va avea loc în a doua zi a evenimentului ixo – CTF și este deschis tuturor participanților, indiferent de nivelul de cunoștințe în securitate cibernetică. Scopul principal este de **stimularea curiozității** și încurajarea învățării prin **experimentare și perseverență**.

<br>

### Obiectivele CTF-ului

Acest CTF <u>nu este conceput pentru a testa cunoștințele avansate de securitate cibernetică</u>. În schimb, se concentrează pe testarea abilităților de networking și pe utilizarea informațiilor prezentate în demo-urile pregătite și demonstrate anterior. De asemenea, veți întâlni provocări simple de securitate cibernetică, pentru care răspunsurile pot fi găsite pe internet.

**Este esențial să subliniem curiozitatea și persistența:**
- Nu este necesar să cunoașteți toate răspunsurile dinainte.
- Este normal să învățați mai multe lucruri pe parcursul competiției decât știați înainte, iar aceasta este partea captivantă!
- Curiozitatea de a explora, persistența de a nu renunța la prima dificultate și dorința de a învăța vor fi cheile succesului vostru.


<br>

### Detalii despre eveniment

- **Data**: A doua zi a conferinței, 03.10.2024
- **Locația**: [Sediul ALEF, Bulevardul Dimitrie Pompeiu, nr. 6E, clădirea Pipera Business Tower, et. 8](https://maps.app.goo.gl/UT8fBvJhVJKecEhH6)
- **Link**: https://ixodron-ctf.chronossec.site
- **Durată**: 09:30 - 16:00
- **Număr de exerciții**: 24
    - **Categorii**:
        - Criptografie: 4
        - Forensics: 4
        - Linux: 4
        - Web: 6
        - Networking: 4
        - Windows: 2

<br>

### Cum să participați

- **Echipe**: formate din câte 3 participanți 
- **Autentificare**: https://ixodron-ctf.chronossec.site/register
- **Flag-uri**: Flag-urile (indicatoarele) vor fi în formatul `IXODRON{mesaj}`; căutați să găsiți un răspuns ce conține `IXODRON` 

<br>

### Prerechizite

Pentru a participa, ixodron v-a pregătit următoarele:

- **Computer cu Sistem de Operare Windows**.
- **Aplicație de virtualizare**: Oracle VM VirtualBox.
- **Mașină virtuală Kali Linux** instalată cu următoarele configurații de rețea:
  - **Adaptor 1**: NAT
  - **Adaptor 2**: Host-only
- **Conexiune la internet**: Prin cablu și/sau WiFi.

<br>

### Asistență din partea organizatorilor

Organizatorii vor fi disponibili pentru asistență tehnică și întrebări pe toată durata exercițiului CTF. 


<br>
<br>

<p style="text-align:center">
  <b>Vă așteptăm la CTF!</b>
</p>

---
---